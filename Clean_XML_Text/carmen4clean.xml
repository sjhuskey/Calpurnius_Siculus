<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <p>Information about the source</p>
         </sourceDesc>
      </fileDesc>
   </teiHeader>
   <text>
      <body>
         <div type="edition">
            <div type="textpart" n="4">
               <head>[Meliboeus, Corydon, Amyntas]</head>
               <list type="speakers">
                  <item xml:id="Meliboeus">Meliboeus</item>
                  <item xml:id="Corydon">Corydon</item>
                  <item xml:id="Amyntas">Amyntas</item>
               </list>
               <sp who="#Meliboeus">
                  <speaker>M.</speaker>
                  <l n="1">Quid tacitus, Corydon, vultuque subinde minaci</l>
                  <l n="2">quidve sub hac platano, quam garrulus astrepit humor,</l>
                  <l n="3">insueta statione sedes? iuvat humida forsan</l>
                  <l n="4">ripa levatque diem vicini spiritus amnis?</l>
               </sp>
               <sp who="#Corydon">
                  <speaker>C.</speaker>
                  <l n="5">Carmina iam dudum, non quae nemorale resultent,</l>
                  <l n="6">volvimus, o Meliboee; sed haec, quibus aurea possint</l>
                  <l n="7">saecula cantari, quibus et deus ipse canatur,</l>
                  <l n="8">qui populos urbesque regit pacemque togatam.</l>
               </sp>
               <sp who="#Meliboeus">
                  <speaker>M.</speaker>
                  <l n="9">Dulce quidem resonas, nec te diversus Apollo</l>
                  <l n="10">despicit, o iuvenis, sed magnae numina Romae</l>
                  <l n="11">non ita cantari debent, ut ovile Menalcae.</l>
               </sp>
               <sp who="#Corydon">
                  <speaker>C.</speaker>
                  <l n="12">Quidquid id est, silvestre licet videatur acutis</l>
                  <l n="13">auribus et nostro tantum memorabile pago,</l>
                  <l n="14">nunc mea rusticitas, si non valet arte polita</l>
                  <l n="15">carminis, at certe valeat pietate probari.</l>
                  <l n="16">rupe sub hac, eadem quam maxima pinus obumbrat,</l>
                  <l n="17">haec eadem nobis frater meditatur Amyntas,</l>
                  <l n="18">quem vicina meis natalibus admovet aetas.</l>
               </sp>
               <sp who="#Meliboeus">
                  <speaker>M.</speaker>
                  <l n="19">Iam puerum calamos et odorae vincula cerae</l>
                  <l n="20">iungere non cohibes, levibus quem saepe cicutis</l>
                  <l n="21">ludere conantem vetuisti fronte paterna?</l>
                  <l n="22">dicentem, Corydon, te non semel ista notavi:</l>
                  <l n="23">'frange, puer, calamos et inanes desere Musas;</l>
                  <l n="24">i, potius glandes rubicundaque collige corna,</l>
                  <l n="25">duc ad mulctra greges et lac venale per urbem</l>
                  <l n="26">non tacitus porta. quid enim tibi fistula reddet,</l>
                  <l n="27">quo tutere famem? certe mea carmina nemo</l>
                  <l n="28">praeter ab his scopulis ventosa remurmurat echo'.</l>
               </sp>
               <sp who="#Corydon">
                  <speaker>C.</speaker>
                  <l n="29">Haec ego, confiteor, dixi, Meliboee, sed olim:</l>
                  <l n="30">non eadem nobis sunt tempora, non deus idem.</l>
                  <l n="31">spes magis arridet: certe ne fraga rubosque</l>
                  <l n="32">colligerem viridique famem solarer hibisco,</l>
                  <l n="33">tu facis et tua nos alit indulgentia farre;</l>
                  <l n="34">tu nostras miseratus opes docilemque iuventam</l>
                  <l n="35">hiberna prohibes ieiunia solvere fago.</l>
                  <l n="36">ecce nihil querulum per te, Meliboee, sonamus;</l>
                  <l n="37">per te secura saturi recubamus in umbra</l>
                  <l n="38">et fruimur silvis Amaryllidos, ultima nuper</l>
                  <l n="39">litora, terrarum, nisi tu, Meliboee, fuisses,</l>
                  <l n="40">ultima visuri, trucibusque obnoxia Mauris</l>
                  <l n="41">pascua Geryonis, liquidis ubi cursibus ingens</l>
                  <l n="42">dicitur occiduas impellere Baetis harenas.</l>
                  <l n="43">scilicet extremo nunc vilis in orbe iacerem,</l>
                  <l n="44">a dolor! et pecudes inter conductus Hiberas</l>
                  <l n="45">irrita septena modularer sibila canna;</l>
                  <l n="46">nec quisquam nostras inter dumeta camenas</l>
                  <l n="47">respiceret; non ipse daret mihi forsitan aurem,</l>
                  <l n="48">ipse deus vacuam longeque sonantia vota</l>
                  <l n="49">scilicet extremo non exaudiret in orbe.</l>
                  <l n="50">sed nisi forte tuas melior sonus advocat aures</l>
                  <l n="51">et nostris aliena magis tibi carmina rident,</l>
                  <l n="52">vis, hodierna tua subigatur pagina lima?</l>
                  <l n="53">nam tibi non tantum venturos dicere ventos</l>
                  <l n="54">agricolis qualemque ferat sol aureus ortum</l>
                  <l n="55">attribuere dei, sed dulcia carmina saepe</l>
                  <l n="56">concinis, et modo te Baccheis Musa corymbis</l>
                  <l n="57">munerat et lauro modo pulcher obumbrat Apollo.</l>
                  <l n="58">quod si tu faveas trepido mihi, forsitan illos</l>
                  <l n="59">experiar calamos, here quos mihi doctus Iollas</l>
                  <l n="60">donavit dixitque: 'truces haec fistula tauros</l>
                  <l n="61">conciliat nostroque sonat dulcissima Fauno.</l>
                  <l n="62">Tityrus hanc habuit, cecinit qui primus in istis</l>
                  <l n="63">montibus Hyblaea modulabile carmen avena'.</l>
               </sp>
               <sp who="#Meliboeus">
                  <speaker>M.</speaker>
                  <l n="64">Magna petis, Corydon, si Tityrus esse laboras.</l>
                  <l n="65">ille fuit vates sacer et qui posset avena</l>
                  <l n="66">praesonuisse chelyn, blandae cui saepe canenti</l>
                  <l n="67">adlusere ferae, cui substitit advena quercus.</l>
                  <l n="68">quem modo cantantem rutilo spargebat acantho</l>
                  <l n="69">Nais et implicitos comebat pectine crines.</l>
               </sp>
               <sp who="#Corydon">
                  <speaker>C.</speaker>
                  <l n="70">Est, fateor, Meliboee, deus: sed nec mihi Phoebus</l>
                  <l n="71">forsitan abnuerit; tu tantum commodus audi:</l>
                  <l n="72">scimus enim, quam te non aspernetur Apollo.</l>
               </sp>
               <sp who="#Meliboeus">
                  <speaker>M.</speaker>
                  <l n="73">Incipe, nam faveo; sed prospice, ne tibi forte</l>
                  <l n="74">tinnula tam fragili respiret fistula buxo,</l>
                  <l n="75">quam resonare solet, si quando laudat Alexin.</l>
                  <l n="76">hos potius, magis hos calamos sectare: canales</l>
                  <l n="77">exprime, qui dignas cecinerunt consule silvas.</l>
                  <l n="78">incipe, ne dubita. venit en et frater Amyntas:</l>
                  <l n="79">cantibus iste tuis alterno succinet ore.</l>
                  <l n="80">ducite, nec mora sit, vicibusque reducite carmen;</l>
                  <l n="81">tuque prior, Corydon, tu proximus ibis, Amynta.</l>
               </sp>
               <sp who="#Corydon">
                  <speaker>C.</speaker>
                  <lg type="strophe" n="1">
                     <l n="82">Ab Iove principium, si quis canit aethera, sumat,</l>
                     <l n="83">si quis Atlantiaci pondus molitur Olympi:</l>
                     <l n="84">at mihi, qui nostras praesenti numine terras</l>
                     <l n="85">perpetuamque regit iuvenili robore pacem,</l>
                     <l n="86">laetus et augusto felix arrideat ore.</l>
                  </lg>
               </sp>
               <sp who="#Amyntas">
                  <speaker>A.</speaker>
                  <lg type="strophe" n="2">
                     <l n="87">Me quoque facundo comitatus Apolline Caesar</l>
                     <l n="88">respiciat, montes neu dedignetur adire,</l>
                     <l n="89">quos et Phoebus amat, quos Iuppiter ipse tuetur:</l>
                     <l n="90">in quibus Augustos visurae saepe triumphos</l>
                     <l n="91">laurus fructificat vicinaque nascitur arbos.</l>
                  </lg>
               </sp>
               <sp who="#Corydon">
                  <speaker>C.</speaker>
                  <lg type="strophe" n="3">
                     <l n="92">Ipse polos etiam qui temperat igne geluque,</l>
                     <l n="93">Iuppiter ipse parens, cui tu iam proximus, ecce,</l>
                     <l n="94">Caesar, abes, posito paulisper fulmine saepe</l>
                     <l n="95">Cresia rura petit viridique reclinis in antro</l>
                     <l n="96">carmina Dictaeis audit Curetica silvis.</l>
                  </lg>
               </sp>
               <sp who="#Amyntas">
                  <speaker>(A.)</speaker>
                  <ab><gap reason="lost" quantity="5" unit="lines" resp="#Giarratano"/></ab>
               </sp>
               <sp who="#Corydon">
                  <speaker>C.</speaker>
                  <lg type="strophe" n="4">
                     <l n="97">Aspicis, ut virides audito Caesare silvae</l>
                     <l n="98">conticeant? memini, quamvis urgente procella</l>
                     <l n="99">sic nemus immotis subito requiescere ramis,</l>
                     <l n="100">et dixi: 'deus hinc, certe deus expulit euros'.</l>
                     <l n="101">nec mora; Parrhasiae solverunt sibila cannae.</l>
                  </lg>
               </sp>
               <sp who="#Amyntas">
                  <speaker>A.</speaker>
                  <lg type="strophe" n="5">
                     <l n="102">Aspicis, ut teneros subitus vigor excitet agnos?</l>
                     <l n="103">utque superfuso magis ubera lacte graventur</l>
                     <l n="104">et nuper tonsis exundent vellera fetis?</l>
                     <l n="105">hoc ego iam, memini, semel hac in valle notavi</l>
                     <l n="106">et venisse Palen pecoris dixisse magistros.</l>
                  </lg>
               </sp>
               <sp who="#Corydon">
                  <speaker>C.</speaker>
                  <lg type="strophe" n="6">
                     <l n="107">Scilicet omnis eum tellus, gens omnis adorat,</l>
                     <l n="108">diligiturque deis, quem sic taciturna verentur</l>
                     <l n="109">arbuta, cuius iners audito nomine tellus</l>
                     <l n="110">incaluit floremque dedit; cui silva vocato</l>
                     <l n="111">densat odore comas, stupefacta regerminat arbos.</l>
                  </lg>
               </sp>
               <sp who="#Amyntas">
                  <speaker>A.</speaker>
                  <lg type="strophe" n="7">
                     <l n="112">Illius ut primum senserunt numina terrae,</l>
                     <l n="113">coepit et uberior, sulcis fallentibus olim,</l>
                     <l n="114">luxuriare seges tandemque legumina plenis</l>
                     <l n="115">vix resonant siliquis; nec praefocata malignum</l>
                     <l n="116">messis habet lolium nec inertibus albet avenis.</l>
                  </lg>
               </sp>
               <sp who="#Corydon">
                  <speaker>C.</speaker>
                  <lg type="strophe" n="11">
                     <l n="132">Numine Caesareo securior ipse Lycaeus</l>
                     <l n="133">Pan recolit silvas et amoena Faunus in umbra</l>
                     <l n="134">securus recubat placidoque in fonte lavatur</l>
                     <l n="135">Nais et humanum non calcatura cruorem</l>
                     <l n="136">per iuga siccato velox pede currit Oreas.</l>
                  </lg>
               </sp>
               <sp who="#Amyntas">
                  <speaker>A.</speaker>
                  <lg type="strophe" n="8">
                     <l n="117">Iam neque damnatos metuit iactare ligones</l>
                     <l n="118">fossor et invento, si fors dedit, utitur auro;</l>
                     <l n="119">nec timet, ut nuper, dum iugera versat arator,</l>
                     <l n="120">ne sonet offenso contraria vomere massa,</l>
                     <l n="121">iamque palam presso magis et magis instat aratro.</l>
                  </lg>
               </sp>
               <sp who="#Corydon">
                  <speaker>C.</speaker>
                  <lg type="strophe" n="9">
                     <l n="122">Ille dat, ut primas Cereri dare cultor aristas</l>
                     <l n="123">possit et intacto Bromium perfundere vino,</l>
                     <l n="124">ut nudus ruptas saliat calcator in uvas</l>
                     <l n="125">utque bono plaudat paganica turba magistro,</l>
                     <l n="126">qui facit egregios ad pervia compita ludos.</l>
                  </lg>
               </sp>
               <sp who="#Amyntas">
                  <speaker>A.</speaker>
                  <lg type="strophe" n="10">
                     <l n="127">Ille meis pacem dat montibus: ecce per illum,</l>
                     <l n="128">seu cantare iuvat seu ter pede lenta ferire</l>
                     <l n="129">gramina, nullus obest: licet et cantare choreis</l>
                     <l n="130">et cantus viridante licet mihi condere libro,</l>
                     <l n="131">turbida nec calamos iam surdant classica nostros.</l>
                  </lg>
               </sp>
               <sp who="#Corydon">
                  <speaker>C.</speaker>
                  <lg type="strophe" n="12">
                     <l n="137">Di, precor, hunc iuvenem, quem vos (neque fallor) ab ipso</l>
                     <l n="138">aethere misistis, post longa reducite vitae</l>
                     <l n="139">tempora vel potius mortale resolvite pensum</l>
                     <l n="140">et date perpetuo caelestia fila metallo:</l>
                     <l n="141">sit deus et nolit pensare palatia caelo!</l>
                  </lg>
               </sp>
               <sp who="#Amyntas">
                  <speaker>A.</speaker>
                  <lg type="strophe" n="13">
                     <l n="142">Tu quoque mutata seu Iuppiter ipse figura,</l>
                     <l n="143">Caesar, ades seu quis superum sub imagine falsa</l>
                     <l n="144">mortalique lates (es enim deus); hunc, precor, orbem,</l>
                     <l n="145">hos, precor, aeternus populos rege! sit tibi caeli</l>
                     <l n="146">vilis amor coeptamque, pater, ne desere pacem!</l>
                  </lg>
               </sp>
               <sp who="#Meliboeus">
                  <speaker>M.</speaker>
                  <l n="147">Rustica credebam nemorales carmina vobis</l>
                  <l n="148">concessisse deos et obesis auribus apta;</l>
                  <l n="149">verum, quae paribus modo concinuistis avenis,</l>
                  <l n="150">tam liquidum, tam dulce canunt, ut non ego malim</l>
                  <l n="151">quod Peligna solent examina lambere nectar.</l>
               </sp>
               <sp who="#Corydon">
                  <speaker>C.</speaker>
                  <l n="152">O mihi quae tereti decurrunt carmina versu</l>
                  <l n="153">tunc, Meliboee, sonent, si quando montibus istis</l>
                  <l n="154">dicar habere Larem, si quando nostra videre</l>
                  <l n="155">pascua contingat! vellit nam saepius aurem</l>
                  <l n="156">invida Paupertas et dicit: 'ovilia cura!'</l>
                  <l n="157">at tu, si qua tamen non aspernanda putabis,</l>
                  <l n="158">fer, Meliboee, deo mea carmina: nam tibi fas est</l>
                  <l n="159">sacra Palatini penetralia visere Phoebi.</l>
                  <l n="160">tum mihi talis eris, qualis qui dulce sonantem</l>
                  <l n="161">Tityron e silvis dominam deduxit in urbem</l>
                  <l n="162">ostenditque deis et 'spreto' dixit 'ovili</l>
                  <l n="163">Tityre, rura prius, sed post cantabimus arma'.</l>
               </sp>
               <sp who="#Amyntas">
                  <speaker>A.</speaker>
                  <l n="164">Respiciat nostros utinam fortuna labores</l>
                  <l n="165">pulcrior et meritae faveat deus ipse iuventae!</l>
                  <l n="166">nos tamen interea tenerum mactabimus haedum</l>
                  <l n="167">et pariter subitae peragemus fercula cenae.</l>
               </sp>
               <sp who="#Meliboeus">
                  <speaker>M.</speaker>
                  <l n="168">Nunc ad flumen oves deducite: iam fremit aestas,</l>
                  <l n="169">iam sol contractas pedibus magis admovet umbras.</l>
               </sp>
            </div>
         </div>
      </body>
   </text>
</TEI>
